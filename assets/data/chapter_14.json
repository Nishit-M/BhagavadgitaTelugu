{
    "chapter": 14,
    "name": " గుణ త్రయ విభాగ యోగం", 
    "summary": "ఈ అధ్యాయంలో సత్వ, రజసు, తమో గుణాల ప్రభావం మరియు వాటిని అధిగమించే మార్గాన్ని కృష్ణుడు చెబుతున్నాడు..",
    "verses": [
      {
          "verse": 1,
          "text": "శ్రీభగవానువాచ|\nపరం భూయః ప్రవక్ష్యామి జ్ఞానానాం జ్ఞానముత్తమమ్|\nయజ్జ్ఞాత్వా మునయః సర్వే పరాం సిద్ధిమితో గతాః|| 14-1 ||",
          "meaning": "శ్రీభగవానుడిట్లనియెను: సర్వ మునీశ్వరులును ఏ ఙ్ఞానమునెరుంగుట చేత సర్వోత్కృష్ఠమైన చిదానంద స్వరూప సిద్ధిని పొందిరో అట్టి అనంతమైన ఙ్ఞానములన్నిటిలో నుత్తమమైన చిదాకాశఙ్ఞానమును మరల చెప్పుచున్నాను."
      },
      {
          "verse": 2,
          "text": "ఇదం జ్ఞానముపాశ్రిత్య మమ సాధర్మ్యమాగతాః|\nసర్గేऽపి నోపజాయన్తే ప్రలయే న వ్యథన్తి చ|| 14-2 ||",
          "meaning": "ఈ ఙ్ఞానమును పొంది నాలో నేకమై శోభిల్లువారు సృష్టికాలమున జన్మించరు. ప్రళయ కాలమున దు:ఖ పడరు. అనగా మృతినొందరు."
      },
      {
          "verse": 3,
          "text": "మమ యోనిర్మహద్ బ్రహ్మ తస్మిన్గర్భం దధామ్యహమ్|\nసమ్భవః సర్వభూతానాం తతో భవతి భారత|| 14-3 ||",
          "meaning": "ఓ అర్జునా! మహద్బ్రహ్మయని చెప్పబడు నామూల ప్రకృతి యోనియందు నేను చైతన్య బీజ రూపమున జీవుని ఉంచుచున్నాను. అందువలన సర్వ భూతముల ఉత్పత్తి కలుగుచున్నది."
      },
      {
          "verse": 4,
          "text": "సర్వయోనిషు కౌన్తేయ మూర్తయః సమ్భవన్తి యాః|\nతాసాం బ్రహ్మ మహద్యోనిరహం బీజప్రదః పితా|| 14-4 ||",
          "meaning": "ఓ కౌంతేయా! దేవమానవ పశు పక్ష్యాది సకల యోనులందు పుట్టు దేహములన్నింటికిని, మహద్బ్రహ్మయగు మూల ప్రకృతి తల్లి యనియు, పరమేశ్వరుడనైన నేను అందు బీజమునుంచు తండ్రిననియు తెలియుము."
      },
      {
          "verse": 5,
          "text": "సత్త్వం రజస్తమ ఇతి గుణాః ప్రకృతిసమ్భవాః|\nనిబధ్నన్తి మహాబాహో దేహే దేహినమవ్యయమ్|| 14-5 ||",
          "meaning": "ఓ అర్జునా! ప్రకృతివలన బుట్టిన సత్త్వము, రజస్సు, తమస్సు అను మూడు గుణములును నాశరహితుడైన గగనాత్మను అనగా దేహిని నశించు దేహదృష్టిలోనే బంధించుచున్నది."
      },
      {
          "verse": 6,
          "text": "తత్ర సత్త్వం నిర్మలత్వాత్ప్రకాశకమనామయమ్|\nసుఖసఙ్గేన బధ్నాతి జ్ఞానసఙ్గేన చానఘ|| 14-6 ||",
          "meaning": "పాపరహితుడవగు ఓ అర్జునా! సత్త్వరజస్తమోగుణములలో మొదటిదగు సత్త్వగుణము నిర్మలమైనదగుటచేతను ప్రకాశింపజేయునదై, ఆరోగ్యకరమైనదై, ప్రపంచసుఖములలో సంగమము కలిగించుటచేతను, శాస్త్రఙ్ఞానములో ఆశక్తిని, తృప్తిని కలిగించుటచేతను అంతవరకే ఉంచి బంధించుచున్నది."
      },
      {
          "verse": 7,
          "text": "రజో రాగాత్మకం విద్ధి తృష్ణాసఙ్గసముద్భవమ్|\nతన్నిబధ్నాతి కౌన్తేయ కర్మసఙ్గేన దేహినమ్|| 14-7 ||",
          "meaning": "ఓ అర్జునా! రజోగుణము ఆశాపాశముచే కలిగి ధనాది లోకవిషయములయెడ రాగము కలుగజేయునని ఎరుంగుము. అందుచే రజోగుణము దేహమందున్న ఆత్మను ఐహిక సుఖములందాసక్తిని కలిగించి వాటికై అనేక కర్మలను చేయించి బంధించుచున్నది."
      },
      {
          "verse": 8,
          "text": "తమస్త్వజ్ఞానజం విద్ధి మోహనం సర్వదేహినామ్|\nప్రమాదాలస్యనిద్రాభిస్తన్నిబధ్నాతి భారత|| 14-8 ||",
          "meaning": "హే భారతా! తమోగుణమన్నచో అఙ్ఞానముచే జనించిన దానినిగ నెరుంగుము. అది సర్వజీవులకు మోహమును, భ్రమను కలిగించి, అజాగ్రత్త, సోమరితనము, అతినిద్ర అనువానిచె ఆత్మను బంధించుచున్నది."
      },
      {
          "verse": 9,
          "text": "సత్త్వం సుఖే సఞ్జయతి రజః కర్మణి భారత|\nజ్ఞానమావృత్య తు తమః ప్రమాదే సఞ్జయత్యుత|| 14-9 ||",
          "meaning": "ఓ అర్జునా! సత్త్వగుణము శాంతిసుఖములను కలిగించుచున్నది. రజోగుణము భోగములకై బాహ్య కర్మాడంబరములను కలిగించుచున్నది. తమోగుణమన్నచో మంచిపనిని చేయించక చెడును చేయించి ప్రమాదమును కలిగించుచున్నది."
      },
      {
          "verse": 10,
          "text": "రజస్తమశ్చాభిభూయ సత్త్వం భవతి భారత|\nరజః సత్త్వం తమశ్చైవ తమః సత్త్వం రజస్తథా|| 14-10 ||",
          "meaning": "హే భారతా! సత్త్వగుణము రజస్తమోగుణముల కంటే శక్తితోనున్నపుడు వాటిని అణచి ఙ్ఞానసుఖాదులను కలిగించును. అట్లే రజోగుణము సత్త్వతమస్సులకంటే బలముగనున్నపుడు వాటిని అణచి అనేక కర్మలయందు ఆశక్తిని కలిగించును. అట్లే తమోగుణము సత్త్వరజోగుణములకంటే అధికముగ నున్నపుడు ఙ్ఞాన శూన్యతతో ప్రమాదములను కలిగించును."
      },
      {
          "verse": 11,
          "text": "సర్వద్వారేషు దేహేऽస్మిన్ప్రకాశ ఉపజాయతే|\nజ్ఞానం యదా తదా విద్యాద్వివృద్ధం సత్త్వమిత్యుత|| 14-11 ||",
          "meaning": "ఈ దేహమందున్న సర్వేంద్రియములద్వారా విఙ్ఞాన ప్రకాశమే ప్రసరించుచున్నప్పుడు సత్త్వగుణము బాగా వృద్ధి చెంది శోభిల్లిచున్నదని తెలియవలెను."
      },
      {
          "verse": 12,
          "text": "లోభః ప్రవృత్తిరారమ్భః కర్మణామశమః స్పృహా|\nరజస్యేతాని జాయన్తే వివృద్ధే భరతర్షభ|| 14-12 ||",
          "meaning": "ఓ అర్జునా! రజోగుణము వృద్ధిలోనున్నపుదు లోభత్వము, కామ్యకర్మల నారంభించి వాటిలో మునిగి వర్తించుట, ఇంద్రియనిగ్రహము, మనశ్శాంతిలేకుండుట, మిక్కుటమైన ఆశ మొదలైనవి కలుగుచున్నవి."
      },
      {
          "verse": 13,
          "text": "అప్రకాశోऽప్రవృత్తిశ్చ ప్రమాదో మోహ ఏవ చ|\nతమస్యేతాని జాయన్తే వివృద్ధే కురునన్దన|| 14-13 ||",
          "meaning": "హే కురునందనా! తమోగుణము వృద్ధిలో నున్నపుడు బుద్ధిమాంద్యము, అఙ్ఞాన భ్రమతో కూడిన ప్రమాదములు కలుగుచున్నవి."
      },
      {
          "verse": 14,
          "text": "యదా సత్త్వే ప్రవృద్ధే తు ప్రలయం యాతి దేహభృత్|\nతదోత్తమవిదాం లోకానమలాన్ప్రతిపద్యతే|| 14-14 ||",
          "meaning": "దేహధారియగు జీవుడెపుడు సత్త్వగుణము అభివృద్ధిలో నుండగా మరణించునో, అపుడు ఉత్తమ ఙ్ఞానులు పొందెడు నిర్మలమైన లోకములను పొందుచున్నాడు."
      },
      {
          "verse": 15,
          "text": "రజసి ప్రలయం గత్వా కర్మసఙ్గిషు జాయతే|\nతథా ప్రలీనస్తమసి మూఢయోనిషు జాయతే|| 14-15 ||",
          "meaning": "రజోగుణము అభివృద్ధిలో నున్నపుడు మరణించినచో కామ్య కర్మాశక్తులగు మనుష్యుల కుటుంబములందు తిరిగి జన్మించుచున్నాడు. తమోగుణము అభివృద్ధిలోనున్నపుడు మృతినొందినచో ఙ్ఞానహీనులైన మూఢుల వంశమునందుగానీ, పశుపక్ష్యాదులలోగానీ పుట్టుచున్నాడు."
      },
      {
          "verse": 16,
          "text": "కర్మణః సుకృతస్యాహుః సాత్త్వికం నిర్మలం ఫలమ్|\nరజసస్తు ఫలం దుఃఖమజ్ఞానం తమసః ఫలమ్|| 14-16 ||",
          "meaning": "సాత్త్వికములైన మంచి కర్మలను చేయుటచే నిర్మల శాంతిసుఖములే ఫలమనియు, రజోకర్మలను చేయుటచే సాంసారిక సుఖదు:ఖములే ఫలమనియు, తామసి కర్మలచే అఙ్ఞానమే ఫలమనియు తత్వవేత్తలు చెప్పిరి."
      },
      {
          "verse": 17,
          "text": "సత్త్వాత్సఞ్జాయతే జ్ఞానం రజసో లోభ ఏవ చ|\nప్రమాదమోహౌ తమసో భవతోऽజ్ఞానమేవ చ|| 14-17 ||",
          "meaning": "సత్త్వగుణమువలన వివేకముతో కూడిన ఙ్ఞానము కలుగుచున్నది. రజోగుణమువలన తరగని ఆశయను లోభము జనించుచున్నది. తమోగుణముచే అఙ్ఞాన ప్రమాదములు కలుగుచున్నవి."
      },
      {
          "verse": 18,
          "text": "ఊర్ధ్వం గచ్ఛన్తి సత్త్వస్థా మధ్యే తిష్ఠన్తి రాజసాః|\nజఘన్యగుణవృత్తిస్థా అధో గచ్ఛన్తి తామసాః|| 14-18 ||",
          "meaning": "సత్వగుణమందున్నవారు స్వర్గాది ఊర్ధ్వలోకములను పొందుచున్నారు. రజోగుణము కలవారు మధ్యమమగు మనుష్యలోకమును పొందుచున్నారు. నీచగుణవృత్తులు గల తమోగుణము కలవారు అధోలోకమును అనగా మనుష్యులలో హీనులుగాగానీ పశుపక్ష్యాదులుగగానీ జన్మించుచున్నారు."
      },
      {
          "verse": 19,
          "text": "నాన్యం గుణేభ్యః కర్తారం యదా ద్రష్టానుపశ్యతి|\nగుణేభ్యశ్చ పరం వేత్తి మద్భావం సోऽధిగచ్ఛతి|| 14-19 ||",
          "meaning": "ఎవడు సర్వకర్మలను ప్రేరేపించి చేయునది త్రిగుణాత్మిక ప్రకృతితప్ప అన్యమెవరూ కాదనియు, తానీప్రకృతికంటె వేరైన గగనాత్మ స్వరూపునిగ నెపుడు తెలియునో అపుడు వాడు నా అనంత చిదాకాశ విశ్వగర్భస్వరూపమునే పొందుచున్నాదు."
      },
      {
          "verse": 20,
          "text": "గుణానేతానతీత్య త్రీన్దేహీ దేహసముద్భవాన్|\nజన్మమృత్యుజరాదుఃఖైర్విముక్తోऽమృతమశ్నుతే|| 14-20 ||",
          "meaning": "దేహోత్పత్తికి కారణభూతములైన ఈ త్రిగుణముల నతిక్రమించి జీవుడు జనన మరణ వార్ధక్య దు:ఖములనుండి విముక్తుడై జననమరణములులేని అమృత చిదాకాశ దైవస్వరూపమును పొంది శాశ్వతముగ శోభిల్లుచున్నాడు."
      },
      {
          "verse": 21,
          "text": "అర్జున ఉవాచ|\nకైర్లిఙ్గైస్త్రీన్గుణానేతానతీతో భవతి ప్రభో|\nకిమాచారః కథం చైతాంస్త్రీన్గుణానతివర్తతే|| 14-21 ||",
          "meaning": "అర్జునుడిట్లనియెను: హే ప్రభో! సత్త్వరజస్తమోగుణములను మూడింటిని అతిక్రమించినవాడు ఏ లక్షణములతో నుండును? వాని వర్తన ఎట్లుండును? ఈ త్రిగుణములను వాడెట్లు అతిక్రమించుచున్నాడు?"
      },
      {
          "verse": 22,
          "text": "శ్రీభగవానువాచ|\nప్రకాశం చ ప్రవృత్తిం చ మోహమేవ చ పాణ్డవ|\nన ద్వేష్టి సమ్ప్రవృత్తాని న నివృత్తాని కాఙ్క్షతి|| 14-22 ||",
          "meaning": "శ్రీ భగవానుడిట్లనియెను: హే పాండవా! సంప్రాప్తములైన సత్త్వగుణ సంబంధమగు ప్రకాశమును, రజోగుణ సంబంధమగు కర్మప్రవృత్తిని, తమోగుణ సంబంధమగు మోహమును ఎవడు ద్వేషింపడో, ఇవి విడిచిపోయినచో వీటిని తిరిగి కోరడో అట్టివాడు త్రిగుణాతీతుడగును."
      },
      {
          "verse": 23,
          "text": "ఉదాసీనవదాసీనో గుణైర్యో న విచాల్యతే|\nగుణా వర్తన్త ఇత్యేవం యోऽవతిష్ఠతి నేఙ్గతే|| 14-23 ||",
          "meaning": "ఎవడు ప్రకృతిగుణములే ప్రవర్తించుచున్నవని తెలిసి, ఉదాసీనుడై ఉండి, త్రిగుణములచే చలింపక చిదాకాశ స్వరూపస్థితిలో సదా విలసిల్లుచుండునో వాడే త్రిగుణాతీతుడు."
      },
      {
          "verse": 24,
          "text": "సమదుఃఖసుఖః స్వస్థః సమలోష్టాశ్మకాఞ్చనః|\nతుల్యప్రియాప్రియో ధీరస్తుల్యనిన్దాత్మసంస్తుతిః|| 14-24 ||",
          "meaning": "సమ దు:ఖ. . . అనంత చిదాకాశ స్వరూపమందు స్థిరుడై, సుఖదు:ఖములందు సమముగనుండి, మట్టిని, రాతిని, బంగారమును సమముగ జూచుచు, ఇష్టానిష్ట వస్తుప్రాప్తితో సమచిత్తమునే కలిగి దూషణభూషణములందు చలింపక, ధీరుడై ఎవడు విలసిల్లునో వాడే త్రిగుణాతీతుడు."
      },
      {
          "verse": 25,
          "text": "మానాపమానయోస్తుల్యస్తుల్యో మిత్రారిపక్షయోః|\nసర్వారమ్భపరిత్యాగీ గుణాతీతః స ఉచ్యతే|| 14-25 ||",
          "meaning": "మానావమానములందు సమచిత్తముతోనుండి, శత్రుమిత్రులందు సముడై సర్వ కర్మలను పరిత్యజించి ఎవడు సర్వదా చిదాకాశ దైవప్రఙ్ఞతో ప్రకాశించుచుండునో వాడే త్రిగుణాతీతుడని చెప్పబడుచున్నాడు."
      },
      {
          "verse": 26,
          "text": "మాం చ యోऽవ్యభిచారేణ భక్తియోగేన సేవతే|\nస గుణాన్సమతీత్యైతాన్బ్రహ్మభూయాయ కల్పతే|| 14-26 ||",
          "meaning": "ఎవడు అచంచలమైన భక్తియోగముతో నన్నే సేవించుచున్నాడో వాడే ఈ త్రిగుణములను సులభముగ నతిక్రమించి బ్రహ్మాకాశ విశ్వగర్భస్వరూపమును పొందుటకఱుడగుచున్నాడు."
      },
      {
          "verse": 27,
          "text": "బ్రహ్మణో హి ప్రతిష్ఠాహమమృతస్యావ్యయస్య చ|\nశాశ్వతస్య చ ధర్మస్య సుఖస్యైకాన్తికస్య చ|| 14-27 ||",
          "meaning": "బ్రహ్మణో. . . అవ్యయమైన, అమృతమైన, శాశ్వతమైన, ధర్మ స్వరూపమైన, అఖండానంద స్వరూపమైన బ్రహ్మస్వరూపమునకు ఉనికిపట్టుగ మూలాధార్ముగ నున్నది నేనే కదా."
      }
  ]
  }