{
    "chapter": 15,
    "name": " పురుషోత్తమ యోగం", 
    "summary": "ఈ అధ్యాయంలో కృష్ణుడు తనను ‘పురుషోత్తముడు’గా పేర్కొంటూ, తన పరమతత్వాన్ని అర్జునునికి తెలియజేస్తున్నాడు.",
    "verses":[
      {
          "verse": 1,
          "text": "శ్రీభగవానువాచ|\nఊర్ధ్వమూలమధఃశాఖమశ్వత్థం ప్రాహురవ్యయమ్|\nఛన్దాంసి యస్య పర్ణాని యస్తం వేద స వేదవిత్|| 15-1 ||",
          "meaning": "శ్రీ భగవానుడన్నాడు:మొదలు పైకి శాఖలు క్రిందకు ఉన్న అశ్వత్థానిని అవ్యయమైనదని పెద్దలు చెప్తారు. దాని ఆకులు ఛందస్సులు. దీనిని ఎరిగినవాడు వేదాలను ఎరిగినట్లే."
      },
      {
          "verse": 2,
          "text": "అధశ్చోర్ధ్వం ప్రసృతాస్తస్య శాఖా\nగుణప్రవృద్ధా విషయప్రవాలాః|\nఅధశ్చ మూలాన్యనుసన్తతాని\nకర్మానుబన్ధీని మనుష్యలోకే|| 15-2 ||",
          "meaning": "దానికొమ్మలు క్రిందికి పైకి విస్తరించుకొని ఉన్నాయి. గుణాలచే పెరుగుతాయి. విషయ వస్తువులనే చిగుళ్ళు కలవి. కర్మలలో బంధిస్తాయి. దాని వేళ్ళు క్రింద బాగా పాతుకొని మనుష్య లోకం అంతా వ్యాపించి కర్మలతో బంధిస్తాయి."
      },
      {
          "verse": 3,
          "text": "న రూపమస్యేహ తథోపలభ్యతే\nనాన్తో న చాదిర్న చ సమ్ప్రతిష్ఠా|\nఅశ్వత్థమేనం సువిరూఢమూలం\nఅసఙ్గశస్త్రేణ దృఢేన ఛిత్త్వా|| 15-3 ||",
          "meaning": "దాని రూపము ఆ ప్రకారము(తల క్రింద ఉండే చెట్టులా)ఇక్కడ కనిపించదు. దాని మొదలూ, తుదీ, ఆధారము ఏవీ కనిపించదు. గట్టిగా పాతుకు పోయిన ఈ అశ్వత్థానిని దృఢమైన అసంగ భావమనే ఆయుధంతో ఛేధించి,"
      },
      {
          "verse": 4,
          "text": "తతః పదం తత్పరిమార్గితవ్యం\nయస్మిన్గతా న నివర్తన్తి భూయః|\nతమేవ చాద్యం పురుషం ప్రపద్యే|\nయతః ప్రవృత్తిః ప్రసృతా పురాణీ|| 15-4 ||",
          "meaning": "ఆ తరవాత ఎక్కడికి పోతే మరలా తిరిగి రారో ఆ స్థానాన్ని వెదకాలి. ఎవరినుండి ఈ పురాతన సృష్టి కార్యము ప్రారంభము ఐనదో , ఆ ఆది పురుషుణ్ణే నేను శరణు వేడుతాను."
      },
      {
          "verse": 5,
          "text": "నిర్మానమోహా జితసఙ్గదోషా\nఅధ్యాత్మనిత్యా వినివృత్తకామాః|\nద్వన్ద్వైర్విముక్తాః సుఖదుఃఖసంజ్ఞైర్-\nగచ్ఛన్త్యమూఢాః పదమవ్యయం తత్|| 15-5 ||",
          "meaning": "మానవ మోహాన్ని త్యజించిన వాళ్ళూ, సంగదోషాన్ని జయించిన వాళ్ళూ, సదా ఆత్మ జ్ఞానంలో నిమగ్నమైన వారు, విషయ వాంఛలన్నీ వెనుకకు మరలించిన వాళ్ళూ, సుఖ దుఃఖాలనే ద్వందాలనుండి విముక్తులైన వారు, మూఢత్వము పోయి అవ్యయ పదాన్ని చేరు కుంటారు."
      },
      {
          "verse": 6,
          "text": "న తద్భాసయతే సూర్యో న శశాఙ్కో న పావకః|\nయద్గత్వా న నివర్తన్తే తద్ధామ పరమం మమ|| 15-6 ||",
          "meaning": "ఆ పదాన్ని సూరుడు, చంద్రుడు, అగ్ని వెలిగించరు. ఎక్కడకు వెళితే తిరిగి రారో అది నా పరమ ధామము."
      },
      {
          "verse": 7,
          "text": "మమైవాంశో జీవలోకే జీవభూతః సనాతనః|\nమనఃషష్ఠానీన్ద్రియాణి ప్రకృతిస్థాని కర్షతి|| 15-7 ||",
          "meaning": "సనాతనమైన నా అంశే జీవలోకములో జీవుడిగా మారి, ప్రకృతినుండి మనస్సుతో కూడిన ఆరు ఇంద్రియాలను ఆకర్షిస్తుంది."
      },
      {
          "verse": 8,
          "text": "శరీరం యదవాప్నోతి యచ్చాప్యుత్క్రామతీశ్వరః|\nగృహీత్వైతాని సంయాతి వాయుర్గన్ధానివాశయాత్|| 15-8 ||",
          "meaning": "ఈశ్వరుడు శరీరాన్ని పొందినప్పుడూ, విడిచినప్పుడూ వాయువు పూలలోంచి వాసనను తీసుకుపోయే విధముగా ఈ ఆరింటిని తీసుకొని ప్రయాణిస్తాడు."
      },
      {
          "verse": 9,
          "text": "శ్రోత్రం చక్షుః స్పర్శనం చ రసనం ఘ్రాణమేవ చ|\nఅధిష్ఠాయ మనశ్చాయం విషయానుపసేవతే|| 15-9 ||",
          "meaning": "చెవీ, ముక్కూ, కన్నూ, నాలుకాచర్మమూ, మనస్సు వీటిని అధిష్టించి జీవుడు విషయాలను అనుభవిస్తాడు."
      },
      {
          "verse": 10,
          "text": "ఉత్క్రామన్తం స్థితం వాపి భుఞ్జానం వా గుణాన్వితమ్|\nవిమూఢా నానుపశ్యన్తి పశ్యన్తి జ్ఞానచక్షుషః|| 15-10 ||",
          "meaning": "శరీరము నుండి నిష్క్రమించేటప్పుడు కానీ, శరీరంలో ఉన్నప్పుడు కానీ విమూఢులు ఈయనను చూడరు. జ్ఞానులు మాత్రమే చూస్తారు."
      },
      {
          "verse": 11,
          "text": "యతన్తో యోగినశ్చైనం పశ్యన్త్యాత్మన్యవస్థితమ్|\nయతన్తోऽప్యకృతాత్మానో నైనం పశ్యన్త్యచేతసః|| 15-11 ||",
          "meaning": "సాధన చేసే యోగులు తమ ఆత్మలో ఉన్న భగవదంశను చూడకలరు. మస్సు పరిపక్వము కాని వారు వివేకహీనులు సరైన జ్ఞానము లేనందువలన సాధన చేసినా చూడలేరు."
      },
      {
          "verse": 12,
          "text": "యదాదిత్యగతం తేజో జగద్భాసయతేऽఖిలమ్|\nయచ్చన్ద్రమసి యచ్చాగ్నౌ తత్తేజో విద్ధి మామకమ్|| 15-12 ||",
          "meaning": "జగత్తు నంతటినీ వెలిగించే సూర్యునిలో, చంద్రునిలో, అగ్నిలో ఉన్న తేజస్సు ఏదో అది నాదని తెలుసుకో."
      },
      {
          "verse": 13,
          "text": "గామావిశ్య చ భూతాని ధారయామ్యహమోజసా|\nపుష్ణామి చౌషధీః సర్వాః సోమో భూత్వా రసాత్మకః|| 15-13 ||",
          "meaning": "భూమిలోనికి ప్రవేశించి ప్రాణులందరిని నేను నా శక్తితో భరిస్తాను. ఇంకా రసాత్మకుడైన చంద్రుడిని అయి ఓషధులన్నింటికీ పుష్టి ని ఇస్తాను."
      },
      {
          "verse": 14,
          "text": "అహం వైశ్వానరో భూత్వా ప్రాణినాం దేహమాశ్రితః|\nప్రాణాపానసమాయుక్తః పచామ్యన్నం చతుర్విధమ్|| 15-14 ||",
          "meaning": "నేను వైశ్వానరుణ్ణి అయి ప్రాణుల శరీరాన్ని ఆశ్రయించి, ప్రాణ ఆపానములతో కలిసి నాలుగు రకముల అన్నాన్ని ఆరగిస్తాను."
      },
      {
          "verse": 15,
          "text": "సర్వస్య చాహం హృది సన్నివిష్టో\nమత్తః స్మృతిర్జ్ఞానమపోహనఞ్చ|\nవేదైశ్చ సర్వైరహమేవ వేద్యో\nవేదాన్తకృద్వేదవిదేవ చాహమ్|| 15-15 ||",
          "meaning": "ఇక నేను అందరి హృదయాలలో ప్రవేశించి ఉన్నాను. నానుండే జ్ఞానము, జ్ఞాపకము, మరుపూ కలుగుతాయి. అన్ని వేదాల ద్వారా తెలియబడవలసిన వాడిని నేనే, వేదాంతాన్నిచేసిన వాడిని, వేదాన్ని తెలుసుకునే వాడిని కూడా నేనే."
      },
      {
          "verse": 16,
          "text": "ద్వావిమౌ పురుషౌ లోకే క్షరశ్చాక్షర ఏవ చ|\nక్షరః సర్వాణి భూతాని కూటస్థోऽక్షర ఉచ్యతే|| 15-16 ||",
          "meaning": "శరీరం అనబడు లోకములో క్షరుడూ, అక్షరుడు అనే ఇద్దరు పురుషులు ఉన్నారు. అందులో క్షర పురుషున్ని జీవాత్మ గానూ , అక్షర పురుషున్ని ఆత్మగానూ చెప్పారు. ప్రతి శరీరంలోనూ జీవాత్మ(క్షరుని) తోపాటు అక్షరుడైన ఆత్మ కూటస్థంగా వున్నాడు."
      },
      {
          "verse": 17,
          "text": "ఉత్తమః పురుషస్త్వన్యః పరమాత్మేత్యుధాహృతః|\nయో లోకత్రయమావిశ్య బిభర్త్యవ్యయ ఈశ్వరః|| 15-17 ||",
          "meaning": "ఉత్తమ పురుషుడు వేరే ఉన్నాడు. అతడిని పరమాత్మ అంటారు. నాశనము లేని ఆ ఈశ్వరుడు మూడు లోకాలలో ప్రవేశించి వాటిని భరిస్తాడు."
      },
      {
          "verse": 18,
          "text": "యస్మాత్క్షరమతీతోऽహమక్షరాదపి చోత్తమః|\nఅతోऽస్మి లోకే వేదే చ ప్రథితః పురుషోత్తమః|| 15-18 ||",
          "meaning": "నేను క్షరానికి అతీతుడిని మరియు, అక్షరుడికన్నా కూడా ఉత్తముడినికనుక ఈ లోకములోనూ వేదములోనూ పురుషోత్తముడిగా కీర్తింపబడ్డాను."
      },
      {
          "verse": 19,
          "text": "యో మామేవమసమ్మూఢో జానాతి పురుషోత్తమమ్|\nస సర్వవిద్భజతి మాం సర్వభావేన భారత|| 15-19 ||",
          "meaning": "అర్జునా! పురుషోత్తముడిని అయిన నన్ను ఈ విధముగా ఏ జ్ఞాని తెలుసుకుంటాడో, అతడు సర్వమూ తెలిసిన వాడై అన్ని విధములుగా నన్ను సేవిస్తాడు(పొందుతాడు)."
      },
      {
          "verse": 20,
          "text": "ఇతి గుహ్యతమం శాస్త్రమిదముక్తం మయానఘ|\nఏతద్బుద్ధ్వా బుద్ధిమాన్స్యాత్కృతకృత్యశ్చ భారత|| 15-20 ||",
          "meaning": "భారతా అలా గోప్యమైన ఈ శాస్తం నాచే చెప్పబడినది. దీనిని అర్ధము చేసుకుంటే బుద్ధిమంతుడూ కృతకృత్యుడూ ఔతాడు."
      }
  ]
  }