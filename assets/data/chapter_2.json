{
    "chapter": 2,
    "name": "సాంక్య యోగం",
    "summary": "ఈ అధ్యాయంలో కృష్ణుడు ఆత్మ శాశ్వతమైనదని చెప్పి, అర్జునుని కర్తవ్యంపై నిలబడమని ఉపదేశిస్తున్నాడు.",
    "verses": [
      {
        "verse": 1,
        "text": "సఞ్జయ ఉవాచ|\nతం తథా కృపయావిష్టమశ్రుపూర్ణాకులేక్షణమ్|\nవిషీదన్తమిదం వాక్యమువాచ మధుసూదనః|| 2-1 ||",
        "meaning": "సంజయుడన్నాడు: ఆ ప్రకారంగా కరుణతో ఆవహింప బడి, కన్నీటితో నిండి కలత పడుతున్న చూపుతో, విషాదంలోఉన్న అర్జునుని చూసి మధుసూదనుడు ఇలా అన్నాడు."
    },
    {
        "verse": 2,
        "text": "శ్రీభగవానువాచ|\nకుతస్త్వా కశ్మలమిదం విషమే సముపస్థితమ్|\nఅనార్యజుష్టమస్వర్గ్యమకీర్తికరమర్జున|| 2-2 ||",
        "meaning": "శ్రీ భగవానుడన్నాడు:ఈ విషమ సమయంలో నీకు ఈ మాలిన్యం ఎక్కడ నుండి వచ్చింది? ఇది ఆర్యులకు తగినది కాదు. స్వర్గాన్ని కీర్తినీ రెండింటిని చెడగొట్టుతుంది."
    },
    {
        "verse": 3,
        "text": "క్లైబ్యం మా స్మ గమః పార్థ నైతత్త్వయ్యుపపద్యతే|\nక్షుద్రం హృదయదౌర్బల్యం త్యక్త్వోత్తిష్ఠ పరన్తప|| 2-3 ||",
        "meaning": "అర్జునా! బలహీనుడివి కావద్దు. ఇది నీకు శోభించదు. శత్రుసంహారకుడా. క్షుద్రమైన హృదయ దౌబల్యాన్ని విడిచి లేచి నిలబడు."
    },
    {
        "verse": 4,
        "text": "అర్జున ఉవాచ|\nకథం భీష్మమహం సఙ్ఖ్యే ద్రోణం చ మధుసూదన|\nఇషుభిః ప్రతియోత్స్యామి పూజార్హావరిసూదన|| 2-4 ||",
        "meaning": "అర్జునుడన్నాడు: మధుసూదనా! -పూజలకి అర్హులైనభీష్మ ద్రోణులకు ఎదురుగా యుద్ధంలో బాణాలు ఎలా వదలగలను?"
    },
    {
        "verse": 5,
        "text": "గురూనహత్వా హి మహానుభావాన్\nశ్రేయో భోక్తుం భైక్ష్యమపీహ లోకే|\nహత్వార్థకామాంస్తు గురూనిహైవ\nభుఞ్జీయ భోగాన్ రుధిరప్రదిగ్ధాన్|| 2-5 ||",
        "meaning": "మహానుభావులైన గురువులను వధించకుండా ఈ లోకంలో బిచ్చం ఎత్తి అయినా జీవించడమే మేలు. గురువుల్ని వధించి ఆ నెత్తుటితో తడిసిన సంపదలు, భోగాలు ఈ లోకంలో మాత్రమే అనుభవిస్తాను."
    },
    {
        "verse": 6,
        "text": "న చైతద్విద్మః కతరన్నో గరీయో\nయద్వా జయేమ యది వా నో జయేయుః|\nయానేవ హత్వా న జిజీవిషామస్-\nతేऽవస్థితాః ప్రముఖే ధార్తరాష్ట్రాః|| 2-6 ||",
        "meaning": "ఈ రెండింటిలో ఏది మేలో మాకు తెలియడం లేదు. యుద్ధం చేసినా మేము గెలుస్తామో వాళ్ళే గెలుస్తారో, ఎవరిని చంపాక జీవించడానికి ఇష్ట పడమో, ఆధృతరాష్ట్రనందనులే ఎదురుగా నిలబడి ఉన్నారు."
    },
    {
        "verse": 7,
        "text": "కార్పణ్యదోషోపహతస్వభావః\nపృచ్ఛామి త్వాం ధర్మసమ్మూఢచేతాః|\nయచ్ఛ్రేయః స్యాన్నిశ్చితం బ్రూహి తన్మే\nశిష్యస్తేऽహం శాధి మాం త్వాం ప్రపన్నమ్|| 2-7 ||",
        "meaning": "కార్పణ్య దోషం చేత నా బుద్ధి దెబ్బ తిన్నది. ధర్మమేదో తెలియని వాడినై నిన్ను అడుగు తున్నాను. ఏది నిశ్చితంగా శ్రేయస్కరమో అది తెలియ చెయ్యి. నీ శిష్యుడిని, నీ శరణు జొచ్చిన నాకు బోధ చెయ్యి."
    },
    {
        "verse": 8,
        "text": "న హి ప్రపశ్యామి మమాపనుద్యాద్\nయచ్ఛోకముచ్ఛోషణమిన్ద్రియాణామ్|\nఅవాప్య భూమావసపత్నమృద్ధం\nరాజ్యం సురాణామపి చాధిపత్యమ్|| 2-8 ||",
        "meaning": "ఇంద్రియాలను దహింపచేసే నాయీశోకాన్ని తగ్గించే దేదో నేను తెలుసుకోలేకుడా ఉన్నాను. భూమిలో ఏకచ్చత్రాధిపత్యం కాని, దేవలోకాధిపత్యం కాని దీనిని తొలగించ లేదు."
    },
    {
        "verse": 9,
        "text": "సఞ్జయ ఉవాచ|\nఏవముక్త్వా హృషీకేశం గుడాకేశః పరన్తప|\nన యోత్స్య ఇతి గోవిన్దముక్త్వా తూష్ణీం బభూవ హ|| 2-9 ||",
        "meaning": "ఓ రాజా. అర్జునుడు శ్రీ కృష్ణునితో ఈ ప్రకారంగా చెప్పి, యుద్ధం చేయనని గోవిందునితో పలికి మాట్లాడకుండా ఊరకున్నాడు."
    },
    {
        "verse": 10,
        "text": "తమువాచ హృషీకేశః ప్రహసన్నివ భారత|\nసేనయోరుభయోర్మధ్యే విషీదన్తమిదం వచః|| 2-10 ||",
        "meaning": "భారతా! రెండుసేనల మధ్య విషాదంలో పడిన అతణ్ణి చూసి హృషీకేశుడు నవ్వుతున్నట్లుగా ఇలా అన్నాడు."
    },
    {
        "verse": 11,
        "text": "శ్రీభగవానువాచ|\nఅశోచ్యానన్వశోచస్త్వం ప్రజ్ఞావాదాంశ్చ భాషసే|\nగతాసూనగతాసూంశ్చ నానుశోచన్తి పణ్డితాః|| 2-11 ||",
        "meaning": "భగవంతుడన్నాడు : శోకింపతగని వాటిని గూర్చి నీవు శోకించుచున్నావు. మరియు నీ ప్రజ్ఞ (బుద్ధి ) నెల్లను ఉపయోగించి మాట్లాడుచున్నావు. పండితులు గతులు కల్గిన మరియు గతులు లేని వాటిని గూర్చి బాధపడరు ."
    },
    {
        "verse": 12,
        "text": "న త్వేవాహం జాతు నాసం న త్వం నేమే జనాధిపాః|\nన చైవ న భవిష్యామః సర్వే వయమతః పరమ్|| 2-12 ||",
        "meaning": "నేను లేకుంటిననుట ఎప్పటికీ లేదు. నీవు ఎప్పటికీ ఉందువు. ఈ ధరణి ని పాలించు రాజులు కూడా ఎప్పటికీ ఉందురు. ఇక ముందు కూడా మనమందరము లేకపోవుట అనునదే లేదు."
    },
    {
        "verse": 13,
        "text": "దేహినోऽస్మిన్యథా దేహే కౌమారం యౌవనం జరా|\nతథా దేహాన్తరప్రాప్తిర్ధీరస్తత్ర న ముహ్యతి|| 2-13 ||",
        "meaning": "ఈ శరీరంలో దేహధారికి బాల్యం, యవ్వనం, వృద్ధాప్యం ఎలాకలుగుతాయో, అలాగే మరోదేహం లభించడం కూడాను. వివేకి ఈవిషయంలో భ్రమపడడు."
    },
    {
        "verse": 14,
        "text": "మాత్రాస్పర్శాస్తు కౌన్తేయ శీతోష్ణసుఖదుఃఖదాః|\nఆగమాపాయినోऽనిత్యాస్తాంస్తితిక్షస్వ భారత|| 2-14 ||",
        "meaning": "కుంతీకుమారా! ఇంద్రియాల ద్వారా కలిగే విషయ స్పర్శలే శీతోష్ణ, సుఖదః ఖాలను కలిగిస్తాయి అవి వస్తూ పోతుంటాయి. నిలకడలేనివి. అర్జునా వాటిని సహించాలి."
    },
    {
        "verse": 15,
        "text": "యం హి న వ్యథయన్త్యేతే పురుషం పురుషర్షభ|\nసమదుఃఖసుఖం ధీరం సోऽమృతత్వాయ కల్పతే|| 2-15 ||",
        "meaning": "పురుషశ్రేష్టుడా! సుఖదుఃఖాలలో సమంగా ఉండే ఏ ధీరుణ్ణి ద్వందాలు భాదించవో అతడు అమృతత్వానికి అర్హుడు అవుతాడు."
    },
    {
        "verse": 16,
        "text": "నాసతో విద్యతే భావో నాభావో విద్యతే సతః|\nఉభయోరపి దృష్టోऽన్తస్త్వనయోస్తత్త్వదర్శిభిః|| 2-16 ||",
        "meaning": "అసత్యానికి శక్తి లేదు. సత్యానికి శక్తి లేకపోవడం అంటూ లేదు. ఈరెండింటి అసలు స్వరూపం తత్వ జ్ఞానులచేత దర్శింప బడినది."
    },
    {
        "verse": 17,
        "text": "అవినాశి తు తద్విద్ధి యేన సర్వమిదం తతమ్|\nవినాశమవ్యయస్యాస్య న కశ్చిత్కర్తుమర్హతి|| 2-17 ||",
        "meaning": "దేని చేత ఈప్రపంచం యావత్తు వ్యాపించబడి ఉన్నదో ఆ సత్తు నాశరహితమైనదని తెలుసుకో. నాశరహితమైన దానిని ఎవరూ నాశనం చేయలేరు."
    },
    {
        "verse": 18,
        "text": "అన్తవన్త ఇమే దేహా నిత్యస్యోక్తాః శరీరిణః|\nఅనాశినోऽప్రమేయస్య తస్మాద్యుధ్యస్వ భారత|| 2-18 ||",
        "meaning": "నిత్యమైన నాశరహితమైన పరిణామాలులేని శారీరా ధారి అయిన ఆత్మకు ఇవి అంతమయ్యే దేహాలు. అందుచేత అర్జునుడా యుద్ధం చేయి."
    },
    {
        "verse": 19,
        "text": "య ఏనం వేత్తి హన్తారం యశ్చైనం మన్యతే హతమ్|\nఉభౌ తౌ న విజానీతో నాయం హన్తి న హన్యతే|| 2-19 ||",
        "meaning": "ఆత్మ చంపుతుంది అని కానీ, చంప బడుతుంది అనికానీ, ఎవరనుకుంటారో వారు అందరూ ఎరుగని వారే. ఆత్మ చంపదు, చంపబడదు."
    },
    {
        "verse": 20,
        "text": "న జాయతే మ్రియతే వా కదాచిన్\nనాయం భూత్వా భవితా వా న భూయః|\nఅజో నిత్యః శాశ్వతోऽయం పురాణో\nన హన్యతే హన్యమానే శరీరే|| 2-20 ||",
        "meaning": "అతడు ఎన్నడూ పుట్టేవాడు, గిట్టేవాడూ కాదు. నిన్న ఉండి రేపు లేనివాడూ కాదు. పుట్టుకలేని వాడు, నిత్యమైన వాడు, మార్పులేని వాడు, అతడు పురాతన మైన వాడు, అగు ఈ ఆత్మ శరీరం చంపబడినా ఆత్మ చంపబడదు."
    },
    {
        "verse": 21,
        "text": "వేదావినాశినం నిత్యం య ఏనమజమవ్యయమ్|\nకథం స పురుషః పార్థ కం ఘాతయతి హన్తి కమ్|| 2-21 ||",
        "meaning": "జన్మరహితము, నాశరహితము, అవ్యయము అయిన దీనిని ఎవరు ఎరుగునో ఆపురుషుడ ఎలా ఎవరిని చంపిస్తాడు? ఎవరిని చంపుతాడు?"
    },
    {
        "verse": 22,
        "text": "వాసాంసి జీర్ణాని యథా విహాయ\nనవాని గృహ్ణాతి నరోऽపరాణి|\nతథా శరీరాణి విహాయ జీర్ణా-\nన్యన్యాని సంయాతి నవాని దేహీ|| 2-22 ||",
        "meaning": "మానవుడు జీర్ణమైన వస్త్రాలను విసర్జించి క్రొత్త వాటిని ఎలా ధరిస్తాడో అలాగే దేహధారి జీర్ణమైన శరీరాలను విసర్జించి క్రొత్తవాటిని స్వీకరిస్తాడు."
    },
    {
        "verse": 23,
        "text": "నైనం ఛిన్దన్తి శస్త్రాణి నైనం దహతి పావకః|\nన చైనం క్లేదయన్త్యాపో న శోషయతి మారుతః|| 2-23 ||",
        "meaning": "దీనిని శస్త్రాలు ఛేదించలేవు"
    },
    {
        "verse": 24,
        "text": "అచ్ఛేద్యోऽయమదాహ్యోऽయమక్లేద్యోऽశోష్య ఏవ చ|\nనిత్యః సర్వగతః స్థాణురచలోऽయం సనాతనః|| 2-24 ||",
        "meaning": "ఇది ఛేధించ రానిది, కాల్చ రానిది, తడప రానిది, ఎండించ రానిది. నిత్యము, సర్వవ్యాపకము, స్థిరము, అచలమైనది."
    },
    {
        "verse": 25,
        "text": "అవ్యక్తోऽయమచిన్త్యోऽయమవికార్యోऽయముచ్యతే|\nతస్మాదేవం విదిత్వైనం నానుశోచితుమర్హసి|| 2-25 ||",
        "meaning": "ఇది వ్యక్తం కానిది, యోచించడానికి వీలు లేనిది, వికారాలు లేనిది అని చెప్పబడుతుంది. దీనిని నీవు అర్ధం చేసుకుని విచారంచడం విడిచి పెట్టు."
    },
    {
        "verse": 26,
        "text": "అథ చైనం నిత్యజాతం నిత్యం వా మన్యసే మృతమ్|\nతథాపి త్వం మహాబాహో నైవం శోచితుమర్హసి|| 2-26 ||",
        "meaning": "ఇక దీనిని నిత్యం పుట్టేది, నిత్యం గిట్టేదిగా భావించినా మహానుభావుడా|అప్పుడు కూడా ఇలా విచారించ తగదు."
    },
    {
        "verse": 27,
        "text": "జాతస్య హి ధ్రువో మృత్యుర్ధ్రువం జన్మ మృతస్య చ|\nతస్మాదపరిహార్యేऽర్థే న త్వం శోచితుమర్హసి|| 2-27 ||",
        "meaning": "పుట్టిన వానికి మరణం ఎలా తప్పదో, అలాగే చనిపోయిన వారికి జన్మ తప్పదు. అందుచేత శోకింపనవసరం లేని దాని కోసం నీవు శోకింప తగదు."
    },
    {
        "verse": 28,
        "text": "అవ్యక్తాదీని భూతాని వ్యక్తమధ్యాని భారత|\nఅవ్యక్తనిధనాన్యేవ తత్ర కా పరిదేవనా|| 2-28 ||",
        "meaning": "అర్జునా జీవుని మొదలెక్కడో తెలియదు, మధ్య ఎమిటో తెలియదు, తుది ఎప్పుడో తెలియదు. తెలియని దాని కొరకు విచారించ పనిలేదు."
    },
    {
        "verse": 29,
        "text": "ఆశ్చర్యవత్పశ్యతి కశ్చిదేన-\nమాశ్చర్యవద్వదతి తథైవ చాన్యః|\nఆశ్చర్యవచ్చైనమన్యః శృణోతి\nశ్రుత్వాప్యేనం వేద న చైవ కశ్చిత్|| 2-29 ||",
        "meaning": "దీనిని ఒకడు ఆశ్చర్యంగా చూస్తాడు, ఒకరు ఆశ్చర్యంగా చెబుతాడు, ఒకడు ఆశ్చర్యంగా వింటాడు. అయినప్పటికీ ఎవరూ దీనిని తెలుసుకోలేరు."
    },
    {
        "verse": 30,
        "text": "దేహీ నిత్యమవధ్యోऽయం దేహే సర్వస్య భారత|\nతస్మాత్సర్వాణి భూతాని న త్వం శోచితుమర్హసి|| 2-30 ||",
        "meaning": "అర్జునా! అన్ని దేహాలలో ఉన్న దేహి నిత్యమైన వాడు కనుక చంపబడడు. అందుచేత ఎవరిని గురించీ నీవు విచారించతగదు."
    },
    {
        "verse": 31,
        "text": "స్వధర్మమపి చావేక్ష్య న వికమ్పితుమర్హసి|\nధర్మ్యాద్ధి యుద్ధాచ్ఛ్రేయోऽన్యత్క్షత్రియస్య న విద్యతే|| 2-31 ||",
        "meaning": "స్వధర్మం దృష్ట్యా చూచినా నీవు కంపించ తగదు. క్షత్రియుడికి ధర్మ యుద్ధంకన్నామేలైనది లేదు."
    },
    {
        "verse": 32,
        "text": "యదృచ్ఛయా చోపపన్నం స్వర్గద్వారమపావృతమ్|\nసుఖినః క్షత్రియాః పార్థ లభన్తే యుద్ధమీదృశమ్|| 2-32 ||",
        "meaning": "అర్జునా! యాదృచ్చికంగా లభించినదీ స్వర్గద్వారాన్ని తెరిపించేదీ అయిన ఇలాంటి యుద్ధంలో పాల్గొనే అవకాశం అదృష్టవంతులైన క్షత్రియులే పొందుతారు."
    },
    {
        "verse": 33,
        "text": "అథ చేత్త్వమిమం ధర్మ్యం సంగ్రామం న కరిష్యసి|\nతతః స్వధర్మం కీర్తిం చ హిత్వా పాపమవాప్స్యసి|| 2-33 ||",
        "meaning": "ధార్మికమైన ఈ యుద్ధాన్ని చేయకపోయ్యావో, దానివల్ల స్వధర్మాన్ని, కీర్తిని వదిలినవాడవై పాపం పొందుతావు."
    },
    {
        "verse": 34,
        "text": "అకీర్తిం చాపి భూతాని కథయిష్యన్తి తేऽవ్యయామ్|\nసమ్భావితస్య చాకీర్తిర్మరణాదతిరిచ్యతే|| 2-34 ||",
        "meaning": "ప్రజలు నిన్ను అప్రతిష్టకరంగా మాట్లాడుతారు. మానవంతుడికి అపకీర్తి మరణంకంటే బాధాకరం."
    },
    {
        "verse": 35,
        "text": "భయాద్రణాదుపరతం మంస్యన్తే త్వాం మహారథాః|\nయేషాం చ త్వం బహుమతో భూత్వా యాస్యసి లాఘవమ్|| 2-35 ||",
        "meaning": "ఈ మహారధులందరూ భయం వలన నీవు యుద్ధం నుండి పారిపోయావని అనుకుంటారు. నీ వీరత్వాన్ని గౌరవించిన వారే నిన్ను చులకనగా చూస్తారు."
    },
    {
        "verse": 36,
        "text": "అవాచ్యవాదాంశ్చ బహూన్వదిష్యన్తి తవాహితాః|\nనిన్దన్తస్తవ సామర్థ్యం తతో దుఃఖతరం ను కిమ్|| 2-36 ||",
        "meaning": "నీ శత్రువులు నిన్ను గురించి పలురకాలుగా అనరాని మాటలంటారు. నీ సమర్ధతని నిందిస్తారు. అంతకన్నా ఎక్కువ దుఃఖకరమైనది ఉంటుందా?"
    },
    {
        "verse": 37,
        "text": "హతో వా ప్రాప్స్యసి స్వర్గం జిత్వా వా భోక్ష్యసే మహీమ్|\nతస్మాదుత్తిష్ఠ కౌన్తేయ యుద్ధాయ కృతనిశ్చయః|| 2-37 ||",
        "meaning": "చనిపోయావా, స్వర్గాన్ని పోందుతావు. గెలిచావా, రాజ్యాన్ని అనుభవిస్తావు. అందు చేత లే కౌంతేయ; యుద్ధం చేయడానికి కృతనిశ్చయుడువై లేచి నిలబడు."
    },
    {
        "verse": 38,
        "text": "సుఖదుఃఖే సమే కృత్వా లాభాలాభౌ జయాజయౌ|\nతతో యుద్ధాయ యుజ్యస్వ నైవం పాపమవాప్స్యసి|| 2-38 ||",
        "meaning": "సుఖదుఃఖాలను, లాభనష్టాలను, జయాపజయాలను సమానంగా భావించి యుద్ధానికి సన్నద్ధుడివికా. ఈ విధంగా నీవు పాపం పొందకుండా ఉంటావు."
    },
    {
        "verse": 39,
        "text": "ఏషా తేऽభిహితా సాఙ్ఖ్యే బుద్ధిర్యోగే త్విమాం శృణు|\nబుద్ధ్యా యుక్తో యయా పార్థ కర్మబన్ధం ప్రహాస్యసి|| 2-39 ||",
        "meaning": "ఇంతవరకు నీకు జ్ఞానాన్ని భోదించడం జరిగింది. ఇక ఈ బుద్ధి యోగాన్ని గురించి వినుము. పార్ధుడా; ఈ జ్ఞానం తోడూ ఉంటే కర్మ బంధాన్ని ఛేదిస్తావు."
    },
    {
        "verse": 40,
        "text": "నేహాభిక్రమనాశోऽస్తి ప్రత్యవాయో న విద్యతే|\nస్వల్పమప్యస్య ధర్మస్య త్రాయతే మహతో భయాత్|| 2-40 ||",
        "meaning": "ఇందులో ఆరంభం నిష్ఫలం కావడం కానీ విపరీత ఫలితాలు కానీ ఉండవు. ఈ ధర్మం ఏకొంచం ఆచరించినా భయం నుండి రక్షిస్తుంది."
    },
    {
        "verse": 41,
        "text": "వ్యవసాయాత్మికా బుద్ధిరేకేహ కురునన్దన|\nబహుశాఖా హ్యనన్తాశ్చ బుద్ధయోऽవ్యవసాయినామ్|| 2-41 ||",
        "meaning": "కురునందనా! ఇక్కడ నిశ్చయంతో కూడిన బుద్ధి ఏకాగ్రంగా ఒకే విధంగా ఉంటుంది. నిశ్చయం లేనివారికి బుద్ధులు అనేక శాఖలుగా చీలి అసంఖ్యాకంగా ఉంటాయి."
    },
    {
        "verse": 42,
        "text": "యామిమాం పుష్పితాం వాచం ప్రవదన్త్యవిపశ్చితః|\nవేదవాదరతాః పార్థ నాన్యదస్తీతి వాదినః|| 2-42 ||",
        "meaning": "అర్జునా; అజ్ఞానులు వేద వాక్యాలలో ఆసక్తి ఉన్న వాళ్ళు స్వర్గం కంటే వేరేది లేదని పువ్వుల్లాంటి మధురమైన ఈ మాటని చెప్తారు."
    },
    {
        "verse": 43,
        "text": "కామాత్మానః స్వర్గపరా జన్మకర్మఫలప్రదామ్|\nక్రియావిశేషబహులాం భోగైశ్వర్యగతిం ప్రతి|| 2-43 ||",
        "meaning": "కోరికలతో నిండినవాళ్ళూ, స్వర్గమే లక్ష్యంగా పెట్టుకున్న వాళ్ళూ, జన్మలనూ, స్వర్గాదులను ఇచ్చేవి, వాటిని సాధించే అనేక కర్మ విశేషాలతో నిండినవీ, భోగైస్వర్యాలను కలిగించేవి అయిన పువ్వుల్లాంటి మధురమైన వచనాలను చెప్తారు."
    },
    {
        "verse": 44,
        "text": "భోగైశ్వర్యప్రసక్తానాం తయాపహృతచేతసామ్|\nవ్యవసాయాత్మికా బుద్ధిః సమాధౌ న విధీయతే|| 2-44 ||",
        "meaning": "భోగైశ్వర్యాలలో తగుల్కొని ఆ మధుర వాక్యాలకు లోబడి పోయినవారికి అంతఃకరణలో నిశ్ఛయ జ్ఞానం ఏర్పడదు"
    },
    {
        "verse": 45,
        "text": "త్రైగుణ్యవిషయా వేదా నిస్త్రైగుణ్యో భవార్జున|\nనిర్ద్వన్ద్వో నిత్యసత్త్వస్థో నిర్యోగక్షేమ ఆత్మవాన్|| 2-45 ||",
        "meaning": "అర్జునా! వేదాలు త్రిగుణాత్మకమైన సంసార విషయాలకు చెందినవి నీవు వాటికి అతీతుడైనై, సుఖదుఃఖాది ద్వందాలని వదిలి, నిత్యముశుద్ధ సత్వములో నిలిచి, యోగక్షేమాలను నర్జించి(వదిలి), ఆత్మజ్ఞానివి కా."
    },
    {
        "verse": 46,
        "text": "యావానర్థ ఉదపానే సర్వతః సమ్ప్లుతోదకే|\nతావాన్సర్వేషు వేదేషు బ్రాహ్మణస్య విజానతః|| 2-46 ||",
        "meaning": "అంతటా జలం పొంగుతున్నప్పుడు జలకాల శాల ఉపయోగం ఎంతవరకో అనుభవజ్ఞుడైన బ్రహ్మజ్ఞానికి అన్ని వేదాల ఉపయోగం అంతవరకే."
    },
    {
        "verse": 47,
        "text": "కర్మణ్యేవాధికారస్తే మా ఫలేషు కదాచన|\nమా కర్మఫలహేతుర్భూర్మా తే సఙ్గోऽస్త్వకర్మణి|| 2-47 ||",
        "meaning": "కర్మలు చేయడంలోనే నీకు అధికారం ఉన్నది. కర్మ ఫలాలపైన ఎప్పుడూ లేదు. కర్మ ఫలానికి కారకుడివి కావద్దు. అలాగని కర్మలు చెయ్యడము మానవద్దు."
    },
    {
        "verse": 48,
        "text": "యోగస్థః కురు కర్మాణి సఙ్గం త్యక్త్వా ధనఞ్జయ|\nసిద్ధ్యసిద్ధ్యోః సమో భూత్వా సమత్వం యోగ ఉచ్యతే|| 2-48 ||",
        "meaning": "ధనంజయా! యోగంలో నిలిచి, సంగం వదిలి, కర్మఫలితాలు సిద్ధించడం, సిద్ధించకపోవడం ఈ రెంటినీ సమంగా భావించి కర్మలు చెయ్యి. ఆ సమత్వమే యోగమని చెప్పబడుతుంది."
    },
    {
        "verse": 49,
        "text": "దూరేణ హ్యవరం కర్మ బుద్ధియోగాద్ధనఞ్జయ|\nబుద్ధౌ శరణమన్విచ్ఛ కృపణాః ఫలహేతవః|| 2-49 ||",
        "meaning": "ధనంజయా! సమత్వ బుద్ధితో కూడిన కర్మ కంటే కామ్యకర్మ చాలా అల్ప మైనది. కాబట్టి ఆసమ బుద్ధిని ఆశ్రయించు. కర్మఫలానికి కారకులయ్యేవారు పిసిని గొట్టులు."
    },
    {
        "verse": 50,
        "text": "బుద్ధియుక్తో జహాతీహ ఉభే సుకృతదుష్కృతే|\nతస్మాద్యోగాయ యుజ్యస్వ యోగః కర్మసు కౌశలమ్|| 2-50 ||",
        "meaning": "సమబుద్ధితో కూడిన వ్యక్తి ఈ జన్మలోనే పుణ్య పాపాలని రెంటినీ వదులుతాడు. అందుచేత నీవు యోగంకోసం ప్రయత్నించు. యోగమంటే కర్మలలో కౌశలమే."
    },
    {
        "verse": 51,
        "text": "కర్మజం బుద్ధియుక్తా హి ఫలం త్యక్త్వా మనీషిణః|\nజన్మబన్ధవినిర్ముక్తాః పదం గచ్ఛన్త్యనామయమ్|| 2-51 ||",
        "meaning": "సమబుద్ధితో కర్మనుండి జనించే ఫలితమునందు ఆసక్తి త్యజించే వివేకులు జన్మబంధం నుండి పూర్తిగా విముక్తులై దుఃఖరహితమైన పదాన్ని చేరుకుంటారు."
    },
    {
        "verse": 52,
        "text": "యదా తే మోహకలిలం బుద్ధిర్వ్యతితరిష్యతి|\nతదా గన్తాసి నిర్వేదం శ్రోతవ్యస్య శ్రుతస్య చ|| 2-52 ||",
        "meaning": "ఎప్పుడు నీబుద్ధి మోహమనే బురదని అధిగమిస్తుందో, అప్పుడు వినదగిన, వినిన విషయాలనుండి విముక్తుడివి అవుతావు."
    },
    {
        "verse": 53,
        "text": "శ్రుతివిప్రతిపన్నా తే యదా స్థాస్యతి నిశ్చలా|\nసమాధావచలా బుద్ధిస్తదా యోగమవాప్స్యసి|| 2-53 ||",
        "meaning": "విన్నవాటితో వేసారిపోయిన నీబుద్ధి సమాధిలో నిశ్చలంగా నిలిచి ఉన్నప్పుడు నీవు యోగాన్ని పొందుతావు."
    },
    {
        "verse": 54,
        "text": "అర్జున ఉవాచ|\nస్థితప్రజ్ఞస్య కా భాషా సమాధిస్థస్య కేశవ|\nస్థితధీః కిం ప్రభాషేత కిమాసీత వ్రజేత కిమ్|| 2-54 ||",
        "meaning": "అర్జునుడు ఇలా అడిగాడు: కేశవా సమాధి కలిగిన స్తితప్రజ్ఞుడి లక్షణం ఏమిటి? స్థిరబుద్ధి కలిగినవాడు ఎలా మాట్లాడుతాడు? ఎలా కూర్చుంటాడు? ఎలా నడుచుకుంటాడు?"
    },
    {
        "verse": 55,
        "text": "శ్రీభగవానువాచ|\nప్రజహాతి యదా కామాన్సర్వాన్పార్థ మనోగతాన్|\nఆత్మన్యేవాత్మనా తుష్టః స్థితప్రజ్ఞస్తదోచ్యతే|| 2-55 ||",
        "meaning": "భగవానుడు ఇలా బదులిచ్చాడు: అర్జునా! మనస్సులోని అన్ని కోరికలని ఎప్పుడు విసర్జిస్తాడొ, ఎప్పుడు తనలో తాను తుస్టిని(ఆత్మానందాన్ని) పొందుతాడో, అప్పుడు స్తితప్రజ్ఞుడు అనిపించుకుంటాడుఇక్కడమనస్సు ఆలోచనలకు తావులేదు. స్థితి అయిన సమాధి స్థితిలో ఆలోచనలు వుండవు; స్పృహ వుండదు; మనస్సు నిశ్చలమై వుంటుంది; సమయం తెలియదు. ఇక్కడే సత్యాన్ని లేదా సత్య-స్థితిని పొందవచ్చు,మనస్సు ఆలోచనల స్థితిని దాటినప్పుడే బ్రహ్మo సత్యం తెలుస్తుంది ఈ సమాధి స్థితిలోకి వెళ్ళిన తరువాతే సత్యాన్ని తెలుసుకోవటం జరుగవచ్చుసమాధి స్థితి సత్యాన్ని గురించి ఎవరూ, ఎవరికీ బోధించలేరు.మనస్సు నిశ్చలంగా, స్థిరంగా మనస్సునిలుకడ తెలియర గురువు అనుగ్రహంవల్ల సూక్ష్మత తత్త్వాన్ని… సాధనల యొక్క అత్యున్నత లక్ష్యం దైవ ( ఆత్మ )సాక్షాత్కారం అని ..గురువు ద్వారానే అతి సులభముగా పొందగలం."
    },
    {
        "verse": 56,
        "text": "దుఃఖేష్వనుద్విగ్నమనాః సుఖేషు విగతస్పృహః|\nవీతరాగభయక్రోధః స్థితధీర్మునిరుచ్యతే|| 2-56 ||",
        "meaning": "ధుఃఖాలలో ఉద్వేగం పొందనివాడు, సుఖాలకోసం తహతహ పడనివాడు, రాగ భయ, క్రోదాలని విడిచినవాడు మననశీలుడు, స్థితప్రజ్ఞుడు అనిపించుకుంటాడు."
    },
    {
        "verse": 57,
        "text": "యః సర్వత్రానభిస్నేహస్తత్తత్ప్రాప్య శుభాశుభమ్|\nనాభినన్దతి న ద్వేష్టి తస్య ప్రజ్ఞా ప్రతిష్ఠితా|| 2-57 ||",
        "meaning": "ఎక్కడా దేనికీ తగుల్కోకుండా, శుభాశుభాలను పొందినప్పుడు ఆనందించక, ద్వేషించక నిలిచివుంటాడో అతడి ప్రజ్ఞ స్థిరమైనది."
    },
    {
        "verse": 58,
        "text": "యదా సంహరతే చాయం కూర్మోऽఙ్గానీవ సర్వశః|\nఇన్ద్రియాణీన్ద్రియార్థేభ్యస్తస్య ప్రజ్ఞా ప్రతిష్ఠితా|| 2-58 ||",
        "meaning": "తాబేలు తన అంగాలను ఉప సంహరించు కున్నట్లుగా, ఇతడు తన ఇంద్రియాలను విషయ వస్తువులనుండి ఎప్పుడు ఉప సంహరించు కుంటాడో అప్పుడు అప్పుడు ప్రజ్ఞ నిలకడగా ఉంటుంది."
    },
    {
        "verse": 59,
        "text": "విషయా వినివర్తన్తే నిరాహారస్య దేహినః|\nరసవర్జం రసోऽప్యస్య పరం దృష్ట్వా నివర్తతే|| 2-59 ||",
        "meaning": "కోరికలను విడిచిపెట్టిన పురుషుడి నుండి విషయ వస్తువులు దూరంగా పోతాయి. కాని, వాటిపైన అభిరుచి అలాగే ఉంటుంది. పరమాత్మ దర్శనంతో ఆ అభిరుచి కూడా పోతుంది."
    },
    {
        "verse": 60,
        "text": "యతతో హ్యపి కౌన్తేయ పురుషస్య విపశ్చితః|\nఇన్ద్రియాణి ప్రమాథీని హరన్తి ప్రసభం మనః|| 2-60 ||",
        "meaning": "అర్జునా! పండితుడి ఇంద్రియాలు కూడా ఎంత ప్రయత్నం చేసినప్పటికీ క్షోభ పెడుతూ మనస్సును విషయాల మీదికి లాగి వేస్తాయి కదా;"
    },
    {
        "verse": 61,
        "text": "తాని సర్వాణి సంయమ్య యుక్త ఆసీత మత్పరః|\nవశే హి యస్యేన్ద్రియాణి తస్య ప్రజ్ఞా ప్రతిష్ఠితా|| 2-61 ||",
        "meaning": "వాటినన్నింటిని బాగా నిగ్రహించి, యుక్తుడై నన్ను లక్ష్యంగా పెట్టుకొని ఉండాలి. ఎవరి ఇంద్రియాలు స్వాధీనంలో ఉంటాయో అతడి ప్రజ్ఞే నిలకడగా ఉంటుంది."
    },
    {
        "verse": 62,
        "text": "ధ్యాయతో విషయాన్పుంసః సఙ్గస్తేషూపజాయతే|\nసఙ్గాత్సఞ్జాయతే కామః కామాత్క్రోధోऽభిజాయతే|| 2-62 ||",
        "meaning": "విషయధ్యానం చేసే పురుషుడికి వాటితో సంగమం ఏర్పడుతుంది. సంగమం వలన కామము, కామం వలన క్రోధం జనిస్తాయి."
    },
    {
        "verse": 63,
        "text": "క్రోధాద్భవతి సమ్మోహః సమ్మోహాత్స్మృతివిభ్రమః|\nస్మృతిభ్రంశాద్బుద్ధినాశో బుద్ధినాశాత్ప్రణశ్యతి|| 2-63 ||",
        "meaning": "క్రోధం వలన విభ్రాంతి కలగుతుంది. విభ్రాంతితో మతిమరపు, దానితో బుద్ధి నాశనం కలిగి, బుద్ధి నాశనంతో వ్యక్తి సర్వనాశనం అవుతాడు."
    },
    {
        "verse": 64,
        "text": "రాగద్వేషవిముక్తైస్తు విషయానిన్ద్రియైశ్చరన్|\nఆత్మవశ్యైర్విధేయాత్మా ప్రసాదమధిగచ్ఛతి|| 2-64 ||",
        "meaning": "రాగద్వేషాలనుండి విడివడి, స్వాధీనంలో ఉన్న ఇంద్రియాలతో, స్వాధీనమైన మనస్సుతో విషయ వస్తువులలో సంచరించే మానవుడు ప్రశాంతతని పొందుతాడు."
    },
    {
        "verse": 65,
        "text": "ప్రసాదే సర్వదుఃఖానాం హానిరస్యోపజాయతే|\nప్రసన్నచేతసో హ్యాశు బుద్ధిః పర్యవతిష్ఠతే|| 2-65 ||",
        "meaning": "మనస్సు ప్రసన్నంగా ఉన్నప్పుడు అతడికి అన్ని దుఃఖాలు నశిస్తాయి. ప్రసన్నచిత్తుడికి బుద్ధి త్వరలో పూర్తిగా స్థిరత్వం చెందుతుంది."
    },
    {
        "verse": 66,
        "text": "నాస్తి బుద్ధిరయుక్తస్య న చాయుక్తస్య భావనా|\nన చాభావయతః శాన్తిరశాన్తస్య కుతః సుఖమ్|| 2-66 ||",
        "meaning": "నిగ్రహం లేనివాడికి వివేకం ఉండదు. యుక్తుడుకానివానికి ధ్యానం కూడా కుదరదు. ధ్యానం లేనివాడికి శాంతి లేదు. శాంతి లేనివాడికి సుఖమెక్కడ?"
    },
    {
        "verse": 67,
        "text": "ఇన్ద్రియాణాం హి చరతాం యన్మనోऽనువిధీయతే|\nతదస్య హరతి ప్రజ్ఞాం వాయుర్నావమివామ్భసి|| 2-67 ||",
        "meaning": "ఏమనస్సు సంచరించే ఇంద్రియాలకు లోబడి వాటిననుసరిస్తుందో, అది నీటిలో పడవని గాలి లాగివేసినట్లు పురుషుని ప్రజ్ఞని లాగి వేస్తుంది."
    },
    {
        "verse": 68,
        "text": "తస్మాద్యస్య మహాబాహో నిగృహీతాని సర్వశః|\nఇన్ద్రియాణీన్ద్రియార్థేభ్యస్తస్య ప్రజ్ఞా ప్రతిష్ఠితా|| 2-68 ||",
        "meaning": "అందు వలన ఓ మహానుభావుడా! ఎవరి ఇంద్రియాలు విషయ వస్తువుల నుండి అన్ని విధాలుగా నిగ్రహింపబడి ఉంటాయో, అతడి ప్రజ్ఞ స్థిరంగా ఉంటుంది."
    },
    {
        "verse": 69,
        "text": "యా నిశా సర్వభూతానాం తస్యాం జాగర్తి సంయమీ|\nయస్యాం జాగ్రతి భూతాని సా నిశా పశ్యతో మునేః|| 2-69 ||",
        "meaning": "అందరికి ఏది రాత్రియో, సంపూర్ణ నిగ్రహ వంతుడైన మహాత్ముడు ఆ స్థితిలో మేల్కొని ఉంటాడు. ఏ స్థితిలో ప్రాణులు ప్రాణులు మేల్కొని ఉంటారో జ్ఞాని అయిన మునికి అది రాత్రి."
    },
    {
        "verse": 70,
        "text": "ఆపూర్యమాణమచలప్రతిష్ఠం\nసముద్రమాపః ప్రవిశన్తి యద్వత్|\nతద్వత్కామా యం ప్రవిశన్తి సర్వే\nస శాన్తిమాప్నోతి న కామకామీ|| 2-70 ||",
        "meaning": "పరిపూర్ణంగా స్థిరంగా నిలిచి ఉండే సముద్రాన్ని నీళ్ళు ఎలాచేరుకుంటాయో, ఎవరిలోకి అన్ని కోరికలు ప్రవేశించి విలీనమౌతాయో,అతడే శాంతిని పొందుతాడు. కోరికలకు దాసుడైనవాడు పొందలేడు."
    },
    {
        "verse": 71,
        "text": "విహాయ కామాన్యః సర్వాన్పుమాంశ్చరతి నిఃస్పృహః|\nనిర్మమో నిరహఙ్కారః స శాన్తిమధిగచ్ఛతి|| 2-71 ||",
        "meaning": "అన్ని కోరికలను వదిలి, అహంకార మమకారాలు వీడి సంచరించే పురుషుడు శాంతిని పొందుతాడు."
    },
    {
        "verse": 72,
        "text": "ఏషా బ్రాహ్మీ స్థితిః పార్థ నైనాం ప్రాప్య విముహ్యతి|\nస్థిత్వాస్యామన్తకాలేऽపి బ్రహ్మనిర్వాణమృచ్ఛతి|| 2-72 ||",
        "meaning": "ఆర్జునా ఇదే బ్రాహ్మీస్థితి, దీనిని పొందాక ఇక భ్రమించడు. ఇందులో చివరి సమయంవరకు నిలిస్తే బ్రహ్మ నిర్వాణాన్ని పొందుతాడు."
    }
    ]
  }