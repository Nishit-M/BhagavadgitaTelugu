{
    "chapter": 12,
    "name": " భక్తి యోగం", 
    "summary": "ఈ అధ్యాయంలో భగవంతునిపై భక్తి మాత్రమే మోక్షానికి మార్గమని కృష్ణుడు వివరిస్తున్నాడు.",
    "verses": [
      {
          "verse": 1,
          "text": "అర్జున ఉవాచ|\nఏవం సతతయుక్తా యే భక్తాస్త్వాం పర్యుపాసతే|\nయే చాప్యక్షరమవ్యక్తం తేషాం కే యోగవిత్తమాః|| 12-1 ||",
          "meaning": "అర్జునుడు పలికెను - ఓ కృష్ణా! అనన్యభక్తితో పూర్వోక్తరీతిగా నిరంతరము నిన్నే భజించుచు, ధ్యానించుచు, పరమేశ్వరుడవైన నీ సగుణ రూపమును ఆరాధించువారును, కేవలము అక్షరుడవగు సచ్చిదానంద ఘననిరాకార పరబ్రహ్మవైన నిన్ను అత్యంతభక్తిభావంతో సేవించువారును కలరు. ఈ రెండు విధములైన ఉపాసకులలో అత్యుత్తమ యోగవిదులెవరు?"
      },
      {
          "verse": 2,
          "text": "శ్రీభగవానువాచ|\nమయ్యావేశ్య మనో యే మాం నిత్యయుక్తా ఉపాసతే|\nశ్రద్ధయా పరయోపేతాః తే మే యుక్తతమా మతాః|| 12-2 ||",
          "meaning": "శ్రీ భగవానుడు ఇట్లనెను - పరమేశ్వరుడనైన నాయందే ఏకాగ్రచిత్తులై, నిరంతరము నా భజనధ్యానాదులయందే నిమగ్నులై, అత్యంతశ్రద్దాభక్తులతో నన్ను ఆరాధించు భక్తులే యోగులలో మిక్కిలి శ్రేష్ఠులు - అని నా అభిప్రాయము.(వారు సగుణోపాసన లేదా నిర్గుణోపాసన లలొ ఏది ఐనను అనుసరించవచ్చు)"
      },
      {
          "verse": 3,
          "text": "యే త్వక్షరమనిర్దేశ్యమవ్యక్తం పర్యుపాసతే|\nసర్వత్రగమచిన్త్యఞ్చ కూటస్థమచలన్ధ్రువమ్|| 12-3 ||",
          "meaning": "కాని ఇంద్రియసముదాయమును చక్కగా వశపరచుకొనినవారును, సకల భూతములకును హితమునే కోరుచుండువారును, సర్వప్రాణులను సమభావముతో చూచువారును యోగులు అనబడుదురు."
      },
      {
          "verse": 4,
          "text": "సన్నియమ్యేన్ద్రియగ్రామం సర్వత్ర సమబుద్ధయః|\nతే ప్రాప్నువన్తి మామేవ సర్వభూతహితే రతాః|| 12-4 ||",
          "meaning": "అట్టివారు మనోబుద్దులకు అతీతుడును, సర్వవ్యాపియు, అనిర్వచనీయమైన స్వరూపము గలవాడును, కూటస్థుడును, నిత్యుడును, నిశ్చలుడును, నిరాకారుడును, నాశరహితుడును ఐన సచ్చిదానంద ఘనపరబ్రహ్మయందే నిరంతరము ఏకీభావస్థితులై, ధ్యానము చేయుచు, భక్తితో భజించుచు, ఆ పరబ్రహ్మమునే పొందుదురు."
      },
      {
          "verse": 5,
          "text": "క్లేశోऽధికతరస్తేషామవ్యక్తాసక్తచేతసామ్||\nఅవ్యక్తా హి గతిర్దుఃఖం దేహవద్భిరవాప్యతే|| 12-5 ||",
          "meaning": "నిరాకార బ్రహ్మలో మనస్సు నిలిపిన వాళ్ళకు ప్రయాస ఎక్కువ. దేహధారులకు నిర్గుణ తత్వ లక్ష్యాన్ని అందుకోవడము చాలా కష్టం."
      },
      {
          "verse": 6,
          "text": "యే తు సర్వాణి కర్మాణి మయి సంన్యస్య మత్పరః|\nఅనన్యేనైవ యోగేన మాం ధ్యాయన్త ఉపాసతే|| 12-6 ||",
          "meaning": "సర్వకర్మలన్నీనాలో వదిలి, నన్నే లక్ష్యముగా పెట్టుకుని మనస్సుని అన్య విషయాల వైపు మరలనీయకుండా ధ్యానిస్తూ ఎవరు ఉపాసిస్తారో,"
      },
      {
          "verse": 7,
          "text": "తేషామహం సముద్ధర్తా మృత్యుసంసారసాగరాత్|\nభవామి నచిరాత్పార్థ మయ్యావేశితచేతసామ్|| 12-7 ||",
          "meaning": "అర్జునా నా యందే మనసు నిలిపిన వాళ్ళను త్వరలోనే మృత్యుసంసార సాగరం నుండి నేనే ఉద్ధరిస్తాను."
      },
      {
          "verse": 8,
          "text": "మయ్యేవ మన ఆధత్స్వ మయి బుద్ధిం నివేశయ|\nనివసిష్యసి మయ్యేవ అత ఊర్ధ్వం న సంశయః|| 12-8 ||",
          "meaning": "నాలోనే మనసు నిలుపు బుద్ధిని నాలోనే ఉంచు. ఆ తరవాత నాలోనే నివిసిస్తావు. ఇందులో సందేహం లేదు."
      },
      {
          "verse": 9,
          "text": "అథ చిత్తం సమాధాతుం న శక్నోషి మయి స్థిరమ్|\nఅభ్యాసయోగేన తతో మామిచ్ఛాప్తుం ధనఞ్జయ|| 12-9 ||",
          "meaning": "ధనంజయా స్థిరంగా నాలో చిత్తాన్ని నిలపలేక పోయినట్లైతే, అప్పుడు అభ్యాస యోగం చేత నన్ను పొందడానికి ప్రయత్నించు."
      },
      {
          "verse": 10,
          "text": "అభ్యాసేऽప్యసమర్థోऽసి మత్కర్మపరమో భవ|\nమదర్థమపి కర్మాణి కుర్వన్సిద్ధిమవాప్స్యసి|| 12-10 ||",
          "meaning": "అభ్యాసం కూడా నీవు చేయలేక పోతే, నా పరమైన కర్మలలో నిమగ్నం కా. నా కోసం కర్మలు చేసినప్పటికీ సిద్ధిని పొందుతావు."
      },
      {
          "verse": 11,
          "text": "అథైతదప్యశక్తోऽసి కర్తుం మద్యోగమాశ్రితః|\nసర్వకర్మఫలత్యాగం తతః కురు యతాత్మవాన్|| 12-11 ||",
          "meaning": "నా కొరకై కర్మలు ఆచరించడానికి కూడా నీవు అసమర్ధుడివైతే నన్ను శరణు పొంది నీ కోసం చేసే కర్మలన్నింటినీ నాకు సమర్పించి, ఆ సమస్త కర్మల ఫలాన్ని త్యజించు."
      },
      {
          "verse": 12,
          "text": "శ్రేయో హి జ్ఞానమభ్యాసాజ్జ్ఞానాద్ధ్యానం విశిష్యతే|\nధ్యానాత్కర్మఫలత్యాగస్త్యాగాచ్ఛాన్తిరనన్తరమ్|| 12-12 ||",
          "meaning": "అభ్యాసంకంటే జ్ఞానం మేలు. జ్ఞానంకన్నా కర్మఫల త్యాగం ఎక్కువైనది. ఈ త్యాగం వలన తరవాత శాంతి(మోక్షం) కలుగుతుంది."
      },
      {
          "verse": 13,
          "text": "అద్వేష్టా సర్వభూతానాం మైత్రః కరుణ ఏవ చ|\nనిర్మమో నిరహఙ్కారః సమదుఃఖసుఖః క్షమీ|| 12-13 ||",
          "meaning": "ఏ ప్రాణిని ద్వేషించని వాడు, అహంకార మమకారాలు లేని వాడు, సుఖదుఃఖాలలో సమంగా వ్యవహరించేవాడు, క్షమా గుణం కలవాడు,"
      },
      {
          "verse": 14,
          "text": "సన్తుష్టః సతతం యోగీ యతాత్మా దృఢనిశ్చయః|\nమయ్యర్పితమనోబుద్ధిర్యో మద్భక్తః స మే ప్రియః|| 12-14 ||",
          "meaning": "నిత్యము సంతుష్టుడై , యోగియై, మనో నిగ్రహం కలవాడై, దృఢమైన నిశ్చయముతో, మనో బుద్ధులను నాకు అర్పించిన నా భక్తుడు నాకు ప్రియుడు."
      },
      {
          "verse": 15,
          "text": "యస్మాన్నోద్విజతే లోకో లోకాన్నోద్విజతే చ యః|\nహర్షామర్షభయోద్వేగైర్ముక్తో యః స చ మే ప్రియః|| 12-15 ||",
          "meaning": "ఎవరివల్ల లోకం వ్యధ చెందదో, లోకం వలన ఎవడు వ్యధ చెందడో, సంతోషం, కోపం, భయం, ఉద్వేగాల నుండి ఎవడు ముక్తుడో అతడు నాకు ప్రియుడు."
      },
      {
          "verse": 16,
          "text": "అనపేక్షః శుచిర్దక్ష ఉదాసీనో గతవ్యథః|\nసర్వారమ్భపరిత్యాగీ యో మద్భక్తః స మే ప్రియః|| 12-16 ||",
          "meaning": "అపేక్ష లేని వాడు, శుచియైన వాడు, దక్షత కలవాడు, ఉదాసీనుడు, వ్యధలు నశించిన వాడు, అన్ని విధాలైన, కార్యాలలలో నేను చేస్తున్నాననే భావం లేనివాడు అయిన భక్తుడు నాకు ప్రియుడు."
      },
      {
          "verse": 17,
          "text": "యో న హృష్యతి న ద్వేష్టి న శోచతి న కాఙ్క్షతి|\nశుభాశుభపరిత్యాగీ భక్తిమాన్యః స మే ప్రియః|| 12-17 ||",
          "meaning": "ఎవడు సంతోషించడో, ద్వేషించడో, శోకించడో, కాంక్షించడో , శుభాశుభాలను వదిలేస్తాడో అలాంటి భక్తుడు నాకు ప్రియుడు."
      },
      {
          "verse": 18,
          "text": "సమః శత్రౌ చ మిత్రే చ తథా మానాపమానయోః|\nశీతోష్ణసుఖదుఃఖేషు సమః సఙ్గవివర్జితః|| 12-18 ||",
          "meaning": "శత్రువులు, మిత్రులు, మానావమానాలు, శీతోష్ణాలు, సుఖదుఃఖాలు వీటియందు సమంగా ఉండే వాడు సంగాన్ని విడిచే వాడు(నాకు ఇష్టుడు)"
      },
      {
          "verse": 19,
          "text": "తుల్యనిన్దాస్తుతిర్మౌనీ సన్తుష్టో యేన కేనచిత్|\nఅనికేతః స్థిరమతిర్భక్తిమాన్మే ప్రియో నరః|| 12-19 ||",
          "meaning": "నిందాస్తుతులను తుల్యంగా ఎంచేవాడు, మౌనంగా ఉండే వాడు, ఉన్నదానితో సంతృప్తి పడేవాడు, నికేతనం అక్కర లేని వాడు, స్థిరమైన బుద్ధి కల భక్తుడు నాకు ప్రియుడు."
      },
      {
          "verse": 20,
          "text": "యే తు ధర్మ్యామృతమిదం యథోక్తం పర్యుపాసతే|\nశ్రద్దధానా మత్పరమా భక్తాస్తేऽతీవ మే ప్రియాః|| 12-20 ||",
          "meaning": "ధర్మయుక్తమూ, శాశ్వతమూ అయిన దీనిని చెప్పిన ప్రకారంగా శ్రద్ధతో, నన్ను లక్ష్యంగా పెట్టుకొని ఎవరు ఉపాసిస్తారో ఆభక్తులే నాకు పరమ ప్రియులు."
      }
  ]
  }